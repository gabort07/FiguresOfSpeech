Szabó Lőrinc halálának 60. évfordulójára

Mondjam el neked, mit úgysem értenél soha,
ki zárt vagy feladataidban, és míg mozgatod
a hatalom szálait, és teljes elméd láza az írás,
és mozgásaiban vedli arcbőreit, mondjam el az én könnyeimet,
míg Te az erdő holt fái rönkjeire mutogatsz
bennük a Tenyészettel: mi nem a bűn, de egymás
gyűlölete: a féltékenység, az irigység, a korlátolt
határ, mi a bőr, mi minél inkább a konstruált kubista absztrakt
látás retorikus és tropikus anyagi és nyelvi látásmódjai,
annál inkább záródik önmagába; mindettől magát és
művei egzisztenciáját védeni meg: mégis egy műhely
a gondolatok kicserélődése.

A röntgen - mondom, a sunyi hallgatag tekintetek félelme csak,
és elpusztít, mit feléget vagy megfagyaszt ahelyett, hogy
éltetne: ki szeret az éltet. A röntgen - mondom, mi hallgatag látás, sivár
és sunyi tekintet a hatalom elszigetelő és kizáró szeme az, mi roncsol, ha néz....
mert magát látja csak, míg az egész egyről beszél: a maga
szövegét és útja kirajzolt vonalát, mi csak számítás tud lenni akaratai képzeteiben,
és nem élet és nem vér és nem képes éltetni az elroncsolt és
kivágott a tenyészetben fülledt és bűzlő és párolgó tagjainkat...

Mit láttam Én?... Attila, ha ezen a Földön megmozdulni mert,
vagy csinálni valamit, ki volt köztünk egy a legnagyobbak közül,
csak rossz volt e hallgatag sunyi röntgen-szemekben, kik gyilkolják csak,
mit csinálhatott, míg ők a tökéletesek: a csupasz és pazar inkvizíció a gyilkolásban
az életellenességben: az életet maguk számára fenntarthatóságban:
így a hatalom szeme az eszmék kizárólagosságaiban ahelyett, hogy
alkotó továbbgondolása a sokaknak, árnyalatok és nézőpontjaik közt
leheleteink termékeny szüneteiben: nem látják a struktúrák struktúráit?
Jó előre látják, és tönkreteszik, mi nem ők a hatalmon: a jövőt és
változó igényeit az eltérő kihívásokra!

Tán úgy érzed: vád és rágalom ez: tudatom csak, mi látott és érzett, mert
nagyot álmodott, és életet akart a magyarságnak, nem ellened, de veled!
Az uralom, mi nem bírja a kölcsönösséget és a másik uralmát
maga fölött, idő előtt tönkremegy az...; de csak menekültünk és védekeztünk
bár úgy szerettelek!
Tollas és szárnyas szemek és egy roncstelep vagyunk az élet helyett,
és én nyitott könyv, bennem elrothadt szerelmeimmel, mi lehetett volna éden:
de nem voltunk méltók és érettek édes szavakat füleinkbe suttogni,
mert túl beteg és tán túl késői kísérlet volt: szeretni egymást
nagy betegeknek: kiket mindig levernek, megaláznak és megbetegítenek
valami konspiratív elmegyártók a szabadság helyett, mitől rettegnek -

Gépies bennem a kényszer, hogy élni kell tovább, míg lüktet bennem a látás sebei,
miként mennek ölre pozíciókért, pénzért és hatalomért, és a félelem öröksége
egy konspiratív halálelme-gyár, mi a parancsosztó és elméket szűrő
inkvizíció, kitől mindenki fél és előtte meghunyászkodik.

Míg kik a szerelem és szabadság kötelékén elroncsoltak mindent, mi roncsolható:
megállapíthatják: elértünk mindent, mi pusztítható, és maradtak a cölöpök és tán
a pufajka: de ez volt-e, miben élni akartunk: és ki volt, ki először kivált és kizárt és
hallgatott hátát mutatva csak: senkinek se kellett, mert senki nem merte szólítani
csak a pár egyszer egy
hatalomért és hatalmáért hátat fordított a Nagy Operátor: tyúk, avagy a tojás
eredetelmélete a hatalom körmönfont életén itt e börtöntájon, hol a rácsokat látják
szabadságnak, mert a rács az egyetlen, mi szemükben megmaradt a végső
orientációs Pont és a szemtengely az Őré, ki az agresszív hatalom erőiből kivág, kiöl
és lenyes mindent, mi új élet lehetne e tájon: nem mert kényszerítve van: de saját
hatalmáért és hatalmához a végsőkig ragaszkodó; ez azonban mindig így volt:
a természetbe kódolt anyag ez; panaszkodni fölösleges!

Belátni ezt, és döntéseid ezen őrök szemtengelyeihez, sunyi hallgatag szemeikhez, kik
végignézi agóniád és pusztulásod, majd rámutat szemével: a kivágott rönk vagy csak
beltenyészeteddel, a csontváz megőrölt szitáló szálló pora csak skizofrén nyomorult
csonk végtagok nélkül!
Mondom mégis: mi engem és enyéimet éltet, az téged sosem, az néked
csak eledel: míg én a tiszta forráson az alkotó, ki újat teremt, addig te hála és köszönet helyett,
hogy ihatsz és ehetsz, visszaöklendezel valamit, mi megérint engem, de gyilkos és pusztító
az inkvizítor és az őr szerep: miből elég volt: bár mindenestől úgy szerettelek, míg
valakik, a láthatatlanok röhögve, vagy cinkos hallgatag nézték végig nagy szíveink dobbanásain
a vértolulást és zokogásaid szüneteiben könnyeimet: kik álmaink összetévesztik
a valóság kicsinyes harcaikkal, avagy rohadt kurva kémnek titulálnak minket, mi oly távol tőlünk
mi poklaink érzeteitől hallgatag szemünkben a szerelmes üzenet csatornái és az összelőtt
sebesült szíveink egy végsőkig kiszolgáltatott térben, mégis Istent: szabadságot és szerelmet
remél orgia előtt és után: mi átjár a sugarazott Terek egymásba folyó nyúlványain az idő
mozaikjai, hogy ha lenni kell és a halálod át is jár mindenestül, mi életre tanít határtalan
Szerelmed, hogy légy ki vagy immár a bátor egészség, ki fáj, nagyon fáj: beteljesíteni a Jobb
és Szebb álmait kattogó és kisikló vonatainkon egy végsőkig lecsupaszított és mezítelen és
kiszolgáltatott tájon légy és próbálj meg lenni, ha oly makacs és konok álmod a buja
aljnövényzeten a sűrű Lombkoronás Erdő határtalan és halhatatlan és örök szerelme,
a benned pulzáló égi és pokoli zene sikolyok agyalágyult kínjaink után valami, mi átviszi és
átörökíti: a szabadságot és a szerelmet; a legnagyobbak hazáját: az isteni zenét!